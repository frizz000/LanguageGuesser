Człowiek jest realizatorem wyższych planów czy manipulatorskich działań. Topos theatrum mundi, czyli teatru życia, realizuje się w osobie Ignacego Rzeckiego. Odnajdziemy go także w życiu głównego bohatera „Lalki” – Stanisława Wokulskiego, który staje się marionetką w rękach Izabeli Łęckiej a wszystkie jego działania zostają ukierunkowane, by uszczęśliwić kobietę, by zdobyć jej miłość, co tak naprawdę było nie możliwe, bo czy ona umiała kochać?
Stanisław Wokulski zauważa, że człowiekiem rządzą niezależne od niego siły, gdy znajduje się w Paryżu. Obserwuje jego idealny, wewnętrzny porządek i logikę. Ludzie, którzy na przestrzeni lat go budowali nawet się nie znali, a stworzyli coś tak wspaniałego, zupełnie jak pszczoły czy mrówki tworzące idealne konstrukcje, jak gdyby było to zaplanowane wbrew wolnej woli człowieka.

Życie to teatr, a ludzie odgrywają w nim tylko pewne role. Obraz Jamesa Ensora pt. „Intryga” przedstawia grupę osób, dość zdeformowanych, z odrażającymi wyrazami twarzy. Ludzie, których widzimy wyglądają na aktorów, ale nie wiadomo, w jakim przedstawieniu grają i jakie przypisano im role. Nawet dziecko ma przywdzianą maskę. Przypominające lalki osoby mogą być postaciami dowolnego spektaklu, owe maski pozwalają odegrać przydzieloną im kreację, rolę w świecie, wśród innych ludzi-marionetek.

Człowiek nie wie, co jest mu pisane. Każda chwila stanowi tajemnicę. Kolejny dzień przynosi coś nowego, często wbrew założeniom czy zamiarom. Pojawia się pytanie, czy człowiek ma wpływ na wydarzenia? Twórcy udowadniają, że jest jedynie zabawką w rękach nieznanej siły, spełniając pewne posłannictwo, będąc jedynie błaznem w masce, jaka zostanie mu nałożona, pozerem na scenie życia.