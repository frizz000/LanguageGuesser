Już od początków dziejów świata pieniądze odgrywały ważną rolę w życiu każdego, a szczególnie dorosłego człowieka, który jest dojrzały i musi decydować o swojej przyszłości. Autorzy od wielu lat w swoich utworach ukazywali różne postacie, które miały na celu przedstawić czym tak naprawdę jest pieniądz, czemu służy, bądź jak jego brak lub nadmiar wpływa na postępowanie i mentalność ludzi.

Trudno jednoznacznie stwierdzić, czy pieniądze są motywacją do spełniania marzeń, czy jednak niszczą relacje międzyludzkie, lecz uważam, że bardzo często są one przyczyną zaniedbania więzi z ważnymi dla nas osobami.

Ilość pieniędzy wielokrotnie sprawia, że ludzie z określonego otoczenia świadomie lub podświadomie porównują się między sobą.

W podanym fragmencie utworu pt. „Lalka”, którego autorem jest Bolesław Prus jeden z bohaterów – doktor Szuman uważał, że pieniądz odkrywa bardzo ważną role w społeczeństwie, ponieważ dzięki niemu można wiele odkryć, osiągnąć. Twierdził on również, że każdy człowiek potrzebuje w swoim życiu pieniędzy, niezależnie od tego, czym się zajmuje. Analiza majątku rodziny Łęckich w zestawieniu ze Szlangbaumami potwierdza powyższe stwierdzenie. W podanym fragmencie ukazani zostali bohaterowie „Lalki” i ich sposoby dążenia do majątku. Na przykładzie Barona Dalskiego można dostrzec, że motywacja do posiadania pieniędzy jest obsesyjna i prowadzi do zaniedbania relacji a w efekcie do jej zniszczenia, ponieważ zależy mu tylko na tym, aby nie zdradziła go żona, ponieważ zapewnia mu ona dobra finansowe. Pieniądze dla Dalskiego odgrywały ważniejszą role niż zdrowa i szczera relacja z ukochaną.

Ludziom często wydaje się, że ich majątek pozwoli osiągnąć im wymarzony cel. O ile w przypadku rzeczy materialnych można się z tym stwierdzeniem poniekąd zgodzić, tak najcenniejszych wartości w życiu za pieniądze nie zdobędziemy. Jako przykład niech posłuży mi postawa Stanisława Wokulskiego-jednego z głównych bohaterów powieści pt. „Lalka”. Wokulski zakochany w Izabeli Łęckiej postanowił wyjechać za granice w celu zwiększenia swojego majątku, co według niego miało zapewnić mu odwzajemnienie miłości przez jego wybrankę. Niestety pomimo ogromnych chęci i wielkich planów Wokulskiego, nie udało się mu osiągnąć celu, ponieważ Izabela jedynie wykorzystywała jego naiwność, dając zaledwie złudną nadzieje Stanisławowi.

Można stwierdzić, że Wokulski chciał „kupić” za pieniądze uczucia i miłość Izabeli, lecz to nie poskutkowało. Są w życiu rzeczy, których idąc tym tropem myślenia nigdy nie osiągniemy.

Pieniądze potrafią pozbawić człowieka wszelkich zasad moralnych i sprawić, że człowiek skupiony jest tylko na swoich dobrach materialnych.

W utworze pt. „Jądro Ciemności”, którego autorem jest Joseph Conrad, jeden z bohaterów – Kurtz nie zważał na innych i stawiał siebie na pierwszym miejscu. Jego postawę można uznać za hipokrytyczną, ponieważ mówił on o miłości do bliźniego, a jednocześnie bez skrupułów zabijał wielu ludzi w celu zgromadzenia kości słoniowej, która zapewniała mu pieniądze, czyli dobra materialne. Pragnął zgromadzić jej jak najwiecej zupełnie nie zważając na krzywdę ludzką którą on sam zadawał.

Reasumując, pieniądze odgrywają istotną role. Na podstawie tekstów literackich i poddaniu analizie postępowań ich bohaterów z całą pewnością można stwierdzić, że zazwyczaj nadmiar pieniędzy prowadzi do zniszczenia relacji nie tylko z bliskimi, lecz również z samym sobą. Warto pamiętać, że choć są one ważne, to nie należy ich stawiać na pierwszym miejscu, ponieważ to, co można dzięki nim osiągnąć nigdy nie zapewni tego, co dadzą nam wartości wypracowane poprzez ciężką prace i to kim tak naprawdę jesteśmy.