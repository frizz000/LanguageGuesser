Ludzie od wieków interesowali się pieniędzmi. Dla niektórych są one najważniejszą wartością w życiu. Niestety nie zawsze przynosi to dobre skutki. Już w Biblii przedstawiono negatywnie działanie gotówki na człowieka. Judasz zdradził Jezusa za trzydzieści srebrników. Pieniądze są mamoną, niszczącą relacje międzyludzkie, gdyż mogą całkowicie zmienić człowieka.

W przytoczonym fragmencie ,,Lalki” Bolesława Prusa ukazana została rozmowa między Szumanem a Ignacym Rzeckim. Doktor porównuje się do Wokulskiego, który zarobił fortunę oraz do Szlangbauma, który obecnie ją robi. Stwierdza, że pieniądze musi mieć każdy i bez nich nie da się żyć. Rzecki przekonuje Szumana, aby nie szedł w ślady Wokulskiego. Żyd mówi, że planuje kolejne dziesięć  lat wzbogacić się, aby go podziwiano tak, jak Stanisława.

Natomiast Izabela Łęcka dla pieniędzy wykorzystuje Wokulskiego. Nie dostrzega jego uczuć, widzi w nim tylko sługę. Za zgodą ojca jest w stanie wyjść za niego, ale tak naprawdę pragnie jego bogactwa. Ważne są dla niej tylko dwie wartości: tytuł i majątek. Nie widzi nic złego w zaręczeniu się z Stanisławem i jednoczesnym romansie z Starskim. Jej czyny doprowadzają do próby samobójczej Wokulskiego.

Równie istotny problem pieniędzy ukazał Fiodor Dostojewski w utworze ,,Zbrodnia i Kara”. Główny bohater – Rodion Raskolnikow był biednym studentem. Mieszkał w bardzo małym mieszkaniu. Aby wzbogacić się postanowił zabić Alonę Iwanownę, starą i bardzo bogatą lichwiarkę. Usprawiedliwia się faktem, że wykorzystuje ona ubogich ludzi w celu posiadania majątku. Raskolnikow za popełnione przestępstwo zostaje skazany na katorgę.

Jeśli nawet chęć zdobycia majątku jest kusząca, powinno się nie stawiać pieniędzy na pierwszym miejscu w życiu. Może to mieć tragiczne skutki, takie jak strata przyjaciół, wolności a nawet śmierć.