Czas wojny i okupacji to niezwykle trudny okres dla całego świata. W Polsce znajdowało się wiele niemieckich obozów koncentracyjnych, a tysiące ludzi każdego dnia traciło w nich życie. Rosjanie natomiast budowali łagry, czyli sowieckie obozy pracy. W tamtym czasie i tamtych warunkach najważniejszą wartością dla ludzi było życie. Literatura wojny i okupacji jest świadectwem obrony godności człowieka.

Twórcy ukazują ludzi nieszanowanych, krzywdzonych, skazany na śmierć przez swojego oprawcę, którzy heroicznie chronili swą godność przez ofiarę siebie. Hanna Kral w reportażu pt. „Zdążyć przed Panem Bogiem” prowadzi rozmowę z Markiem Edelmanem – ostatnim przywódcą powstania w getcie warszawskim, po wojnie cenionym lekarzem. Edelman opowiada jej historie życia w ciasnym getcie, przepełnionym strachem i cierpieniem, w którym panował głód. Żydzi, by nie oddać się w ręce Niemców, popełniali samobójstwa, pielęgniarki często wstrzykiwały truciznę maleńkim dzieciom, by nie doświadczyły one tego życia. Ludzie podjęli walkę w powstaniu i  choć było one pozbawione szans na zwycięstwo, pozwalało im zginać w godny sposób – walcząc, a nie drogą tortur i nazistowskiego znęcania się. Śmierć w powstaniu, a nawet ta przez samobójstwo pozwalała tym ludziom zachować resztę człowieczeństwa, którego Niemcy nie zdążyli ich pozbawić.

Twórcy opisują bohaterskie akty buntu. Kostylew, bohater „Innego świata” Gustawa Herlinga-Grudzińskiego, nie chciał przystosować się do życia w sowieckim łagrze i pracować na rzecz rosyjskiego okupanta. Początkowo silny mężczyzna, później umęczony i wygłodzony celowo okaleczał się, by tylko nie służyć wrogowi. Był człowiekiem dobrym. Ostatecznie popełnił samobójstwo, oblewając się wrzątkiem. Nie chciał zmienić się w obozie i zatracić resztek człowieczeństwa, którego  jeszcze oprawcy nie zdążyli odebrać. Jest wzorem heroizmu, udało mu się zachować swą godność, mimo że skończył tragicznie.

Filmy także przedstawiają postawy ludzi, którzy na różny sposób przeciwstawiają się ciemiężcy. Kinowy hit pt. „Życie jest piękne” przedstawia wzruszającą relację między ojcem a synem, którzy trafiają do niemieckiego obozu. Ojciec nie chciał, by syn dowiedział się prawdy o miejscu, w którym się znajdują więc wymyślił zabawę – powiedział chłopcu, że to wszystko, co ich otacza jest grą, w której nagrodą będzie czołg. Stara się w ten sposób uchronić syna przed przerażającą wizją śmierci i krzywdy, którą szerzą Niemcy. Dzięki swej wyobraźni, ocala godność, której oprawcy chcą pozbawić wszystkich ludzi.

W tym najtrudniejszym czasie nie każdy poddał się represjom. Wiele ludzi walczyło, uciekało, starało się zwyciężyć i „wygrać” własne życie, ocalić to, co człowiek posiada – pierwiastek dobra i serce – człowieczeństwo. Na kartach literatury i innych dzieł zapisało się wiele heroicznych postaw tak jak Kostylew, czy bohaterowie „Zdążyć przed Panem Bogiem”. Ludzie walczyli o siebie na różne sposoby.