Pieniądze żądzą światem. Są rzeczą niezbędną w codziennym funkcjonowaniu, a dla niejednego jedyną motywacją do pracy czy nawet życia. Pieniądze są odwiecznym pragnieniem ludzi – zapewniają dobrobyt, często sławę, otwierają wiele drzwi i umożliwiają niemożliwe. Już antyczni faraonowie i średniowieczni królowie gromadzili majątki, a żądza złota ogarniała ich życie.

Jednak nie zawsze rzeczy materialne potrafią nam przynieść to, czego potrzebujemy. Często to miłość, czy przyjaźń są największym skarbem, a pieniądze mogą te relacje zatruć. Nieznanie umiaru może łatwo otumanić człowieka, dlatego powinniśmy być bardzo ostrożni obchodząc się z pieniędzmi, gdyż są one potęgą niszczącą ludzkie życie.

Potwierdza to przytoczony fragment „Lalki” Bolesława Prusa, w którym przedstawiona została rozmowa Rzeckiego z Szumanem na temat jego kapitału. Lekarz przytacza w dyskusji przeróżne sytuacje ich sąsiadów i znajomych, w których pieniądze są przyczyną fałszywej relacji. Chodź twierdzi, że są one jedyną rzeczą, na którą ludzie zwracają uwagę i posiadając duży majątek byłoby mu o wiele łatwiej, nie pochwala zachowania bogatych, wytykając im ich korupcje. Twierdzi, że intencje dążących do bogactwa są nieczyste.

Jednak dowodem na negatywne oddziaływanie pieniędzy jest cała powieść Bolesława Prusa. To przecież właśnie wielki majątek Stanisława Wokulskiego skłonił Izabelę do finalnego zaakceptowania jego ręki. Choć nie odwzajemniała jego uczuć przyjęła oświadczyny, dając mu fałszywą nadzieję, która później popchnęła go do próby samobójczej i niszcząc swoją szansę na prawdziwą miłość. Podobnie sam Wokulski pokładając ufność w pieniądzach pragnął kupić sobie uznanie panny Łęckiej popadając wręcz w obsesję.

Kolejnym przykładem zniszczenia sianego przez pieniądze jest „Skąpiec” Moliera. Komedia opisuje życie Harpagona owładniętego pragnieniem majątku. Nie ufa on nikomu wciąż obawiając się, że ktoś go okradnie i nie zawiera żadnych głębszych relacji, a nikt z jego bliskich nie może na nim polegać. Jest znienawidzony przez innych przez swoją obsesję na punkcie pieniędzy, a samego głównego bohatera doprowadza ona prawie do załamania nerwowego.

Chociaż nie powinniśmy zbytnio skupiać się na pieniądzach, powinniśmy o nie dbać, doceniać ludzką pracę, która została w ten sposób nagrodzona i nie trwonić ich, tak jak zrobiła to rodzina Łęckich. Dla Harpagona najważniejsza była jego szkatułka przez co nie był wsparciem dla swoich bliskich. Wynosząc z tego naukę nie wolno nam zapominać, że to nie pieniądze dają nam szczęście, ale ludzie wokół nas.