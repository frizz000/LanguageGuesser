Pieniądz to najnowocześniejszy środek płatniczy, który zastąpił handel wymienny. Już od najstarszych dziejów świata, ludzie zaczęli poszukiwać formy jaką mogliby odwdzięczyć się za otrzymane dary. Początkowo istniał handel wymienny, natomiast później zaczęto płacić za otrzymane dary złotem lub srebrem, aż do momentu wytwarzania monet. Obecnie często mówi się, że pieniądz rządzi światem, co niestety jest prawdą. Pieniądze są więc mamoną, która niszczy relacje międzyludzkie. W wielu utworach możemy zauważyć ten problem.

Pieniądze potrafią niesamowicie zmienić człowieka. Człowiek, który posiada bogactwo często zamienia się w osobę pyszną, patrzącą na innych z góry, uważającą się za lepszą. Ponadto, takie osoby często myślą, że za pieniądze mogą wszystko kupić. W podanym fragmencie „Lalki” Bolesława Prusa zauważamy jak pieniądze zmieniły Szumana. Człowiek dla którego ważne było ratowanie ludzkiego życia, nagle zmienia się w człowieka rządnego pieniędzy. Chęć bogacenia się jest tak silna, ponieważ zauważył, że za pieniądze wszystko da się kupić, począwszy od jedzenia, kończąc na bogatych pałacach, pięknych kobietach oraz służbie i wiernych przyjaciołach. Szuman widząc jak żyje Wokulski pragnie również się wzbogacić, zmienić swoje życie i poczuć jak to jest być bogatym. Pragnienie posiadania pieniędzy całkowicie zmieniają Szumana, jego poglądy i wartości wyznawane. Stają się dla niego mamoną, niszczącą jego relacje z bliskimi dla niego ludźmi.

Posiadający bogactwo, często czują niedosyt. Ciągle chcą więcej i więcej. Pieniądze stają się dla nich główną wartością, często wyżej ustawioną w hierarchii niż kontakty międzyludzkie. W „Lalce” odnajdujemy również postać Stanisława Wokulskiego, dla którego pieniądze okazały się być równie ważne. Pieniądze były dla niego na tyle ważne, że ożenił się z dużo starszą od niego kobietą, której nie kochał. Była to miłość tylko do jej majątku, który zresztą po jej śmierci Wokulski otrzymał. Majątek był duży, natomiast to nie wystarczyło Wokulskiemu, dlatego wyruszył na wojnę, gdzie handlował jedzeniem. Wyjazd sprawił, że powiększył swój i tak już ogromny majątek. Wszystko po to, aby zdobyć kobietę swoich marzeń – piękną, arystokratkę Izabelę. Pieniądze stały się dla Wokulskiego mamoną, która mogła mu pomóc w zdobyciu Izabeli, jednak w tym wszystkim nie zauważał jak bardzo pieniądze niszczyły jego więzi z Rzeckim, jego przyjacielem.

W większości utworów, autorzy prezentują wpływ pieniędzy jako destrukcyjny dla życia człowieka oraz jego relacji międzyludzkich. Molier w swoim dziele pt. „Skąpiec” porusza problem chorobliwego skąpstwa. Tytułowym skąpcem jest w tym przypadku Harpagon dla którego pieniądze były najważniejszą wartością w życiu. Majątek stał się dla niego ważniejszy od rodziny. Aby utrzymać swoje bogactwo, był skłonny do tego, aby unieszczęśliwić swoją córkę. Był skłonny nawet do wyłudzenia pieniędzy od swojego syna. Bogacenie się stało się sensem jego życia. Zauważamy jak bardzo pieniądze, były dla niego ważniejsze nawet od jego własnych dzieci. Na końcu utworu, gdzie może nam się wydawać, że coś zrozumiał on dalej poszukuje zagubionej szkatułki ze złotem. Pieniądze stały się jego mamoną, niszczącą więzi rodzinne. Ponadto były dla niego tak ważne, że nawet ich nie wydawał.

Reasumując pieniądze są mamoną, która niszczy relację międzyludzkie. Zwłaszcza w dzisiejszych czasach jest to dla wielu ludzi wartość najważniejsza. Ludzie często przypominają „skąpca” z utworu Moliera, liczą się tylko dla nich pieniądze. Niektórzy uważają, że mogą wszystko kupić, nawet miłość, jak w przypadku Wokulskiego. Ludzie bogacą się, aż w pewnym momencie zauważają, że pieniądze szczęścia im nie dadzą, a tym bardziej prawdziwych przyjaciół i kochającej rodziny. Tak naprawdę wszystko co najpiękniejsze jest za darmo.